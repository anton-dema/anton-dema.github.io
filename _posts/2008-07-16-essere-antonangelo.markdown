---
author: dema
comments: true
date: 2008-07-16 09:59:57+00:00
layout: post
slug: essere-antonangelo
title: 'Essere Antonangelo '
wordpress_id: 239
categories:
- personal
tags:
- cazzate
- frivolezze
- personale
- scazzo
---

Questo post è dedicato a tutti quelli che hanno avuto la malasorte di vedersi affibbiato un nome fuori dal comune o comunque di raro uso.

Fra un po' arriverò al giro di boa della mia vita , al traguardo dei quarant'anni . Durante questa mia prima parte di vita , ho sempre dovuto convivere con un nome composto , difficile e decisamente non comune : Antonangelo.

Sin dai primi passi nella vita sociale , a scuola , a parte l'estenuante lunghezza del nome e cognome causa di comprensibili lentezze dovute ad una scrittura ancora incerta da fanciullo , nessuno mi ha mai chiamato con il mio nome di battesimo. Chi Angelo , chi Antonio , chi Michelangelo e via così .

Questa maledizione si è trascinata fino ad ora , solo in parte lenita dal mio nickname Dema che mi porto appresso dai tempi delle medie.

Buffo è altresì il campionario di storpiature che ho accumulato durante tutti questi anni. Eccone alcuni esempi :

Colangelo (giuro) , Mastrangelo , Antonacci , Sant'Angelo , Pietrantonio , Antonello , fino ai più classici Michelangelo già citato e Antongiulio.

Quindi se anche voi avete un nome composto , complicato o semplicemente strano , sappiate che essendo io Antonangelo vi comprendo benissimo.

Bene , se avete letto fino a qui , vi posso confessare che questo post ha anche il fine di sorpassare un tale onorevole sardo mio omonimo che mi ha usurpato il primo posto su google. Mannaggia !
