---
author: dema
comments: true
date: 2012-03-28 07:32:23+00:00
layout: post
slug: le-cose-di-una-volta-parte-1
title: Le cose di una volta parte 1
wordpress_id: 1519
categories:
- computers
tags:
- archlinux
- linux
- macbook
- notebook
---

E' per me un periodo di riciclo, di rivalutazione delle cose di una volta.
Intendiamoci, con i tempi che corrono, le cose di una volta si possono annoverare negli oggetti che hanno anche solo due anni di vita.

Ecco alcuni strumenti che ho rimesso in vita e ri-cominciato ad usare su base giornaliera.

MacBook Nero 1.1 anno 2006
Core Duo (T2500) 2.0 GHz
1 GB PC2-5300 DDR2
80 GB (5400 RPM) Serial ATA (1.5 Gb/s)
13.3" Widescreen Glossy display.

[caption id="attachment_1521" align="alignnone" width="500" caption="Image Credits:Luca Conti"][![marcamp 2007 ](http://dema.tv/wp-content/uploads/2012/03/dema1.jpg)](http://www.flickr.com/photos/pandemia/401952517/)[/caption]

E' il mio primo e unico macbook, usato con assiduità per circa tre anni e poi abbandonato, prima in favore di un netbook 10,1 asus e poi semplicemente non usato per minore necessità di computazione in mobilità; per intenderci la comparsa degli smartphone ha ridotto l'esigenza di portarsi sempre appresso un notebook.

Ultimamente viaggiava sempre in borsa, ma sempre spento e veniva utilizzato solo nell'eventualità di un intervento presso qualche cliente. Le ragioni di un progressivo disinnamoramento credo siano da ricercarsi nel fatto che una macchina così poco dotata dal lato hardware ormai faticava, e non poco, con il carico del sistema operativo Mac OsX Leopard.

Alcuni giorni fa la svolta. Seguendo la precisa guida di [Arch Wiki](https://wiki.archlinux.org/index.php/MacBook) ho fatto piazza pulita di MacOs e installato Archlinux. Il macbook è tornato a nuova vita. Una saetta incredibilmente performante, con tutte le periferiche funzionanti, una sospensione su ram — che con macosx aveva smesso di funzionare per problemi di intermittenza del chip bluetooth — favolosa e una durata di esercizio delle batterie forse maggiore che con MacOs*.
continua...

*quest'ultima valutazione può essere falsata dal mio rinnovato entusiasmo nel veder volare un computer che prima era lento come una lumaca :-)

[+Antonangelo De Martini](https://plus.google.com/106700489171066016161/about?rel=author)
