---
author: dema
comments: true
date: 2007-12-24 08:19:08+00:00
layout: post
slug: asus-eee-sharing
title: 'Asus eee sharing '
wordpress_id: 153
categories:
- asus
- asus eee
- blog
- blogosfera
- laptop
- linux
- test
tags:
- asus
- asus eee
- blog
- blogosfera
- laptop
- linux
- test
---

Ormai sono un paio di settimane che ho tra le mani questo minuscolo laptop di Asus. Ho fatto tutti i miei test e le mie prove , e ora dovrebbe essere tempo di metterlo in produzione.

Ma per le mie trasferte ho ancora il mio fido macbook , con tutti i miei files e i miei tools , e francamente sostituirlo con il nuovo Mini Asus eee  non sarebbe cosa semplice ed immediata.

Allora ieri sera mi è balenata in testa un'idea malsana. Lo faccio girare un po per l'italia di mano in mano di bloggerz e geeks.

Tra la sfera delle mie conoscenze , avevo un monte di candidati , potevo contattare [Tommaso ](http://tommaso.tumblr.com/), a cui so  che l'oggetto interessa molto , [Fullo ](http://fullo.net)che è sempre attento agli ultimi gadget , [Alfredo ](http://www.rainbowbreeze.it/), anche lui interessato , e anche il pandemico [Luca ](http://pandemia.info), anche lui pazzo per gli ultimi gingilli tecnologici.

Insomma , la scelta **mi ha logorato per un paio d'ore** , più che altro per il timore di deludere qualcuno.

Alla fine ho deciso , è ho **individuato il primo destinatario** per questo giro d'Italia dell'Asus Tripoli.

Ho puntato in alto , all'uomo che **collega le macchine in tcp/ip con la sola imposizione delle mani** , all'unico , solo , inarrivabile [Andrea Beggi](http://www.andreabeggi.net/).

L'dea è questa : un **periodo di prova di una decina di giorni** , o più , poi **Andrea deciderà a chi passarlo** . Sul piccolo laptop , avete piena facoltà di fare quello che volete , installare , disinstallare sistemi operativi , periferiche esterne , tutto quello che vi passa per la testa . L'unica cosa che vi chiedo è di non modificare l'hardware.

Spero che tutto questo possa far piacere alla community blogosferica italiana e possa essere anche un buon **test prima dell'acquisto** , oppure fonte di recensioni indipendenti.

**Un bel disclaimer** a questo punto e anche una precisazione.

1)Non sono in **nessun modo legato** da contratti con Asus , il notebook l'ho comprato in Cina in un negozio ed è mio personale. Chi riceverà il notebook durante questo round robbin tour , non ha **nessun obbligo di scriverne sul blog** , ne' sotto forma di recensione tecnica , ne' di impressioni d'uso . Qualora lo voglia fare , **non è obbligato a linkare il sottoscritto** ( ho finito di dare la caccia ai link , ho i miei affezionati lettori che si aspettano notizie fresche sul wifi e su FON , e questo mi appaga di già , e molto).

2) **Il periodo di prova durerà fino a metà febbraio 2008** , per quella data chiunque avrà il notebook in mano , sarà pregato di restituirmelo , sperando che sia nelle condizioni in cui è partito. Ma di questo non mi preoccupo , so che nelle vostre mani sarà al sicuro , quanto e forse meglio che nelle mie.

Non mi resta di fare gli auguri di Buon Natale a tutti i lettori di questo blog e un** felice spippolamento dell'Asus eee** ai fortunati partecipanti del test tour.
