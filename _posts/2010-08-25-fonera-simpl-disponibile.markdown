---
author: dema
comments: true
date: 2010-08-25 07:23:13+00:00
layout: post
slug: fonera-simpl-disponibile
title: 'Fonera SIMPL disponibile '
wordpress_id: 1211
categories:
- fonera
tags:
- fon
- fonera
- foneros
- hot spot
- simpl
- wifi
---

Ah Fon, quattro anni fa ero letteralmente pazzo per questo progetto, tanto da aprire questo blog che nelle sue primarie intenzioni si prometteva di aggiornare costantemente con gli occhi del membro della community le novità tecniche, gli hack e gli esperimenti che crescevano attorno al movimento.

Sono passati quattro anni e il movimento Fon, almeno qui in Italia, ha perso ogni impulso, almeno per quanto mi riguarda. [Stefano](http://aghenorblog.com) ha abbandonato il progetto, lasciando nelle buone mani di [Michelangelo](http://blog.fon.com/it) la gestione dei foneros italiani e del blog.

Insomma, Fon ha perso il suo brioso spirito iniziale, ma rimane pur sempre una community che realmente ha distribuito quasi 2 milioni di router in giro per il mondo. Non ha realizzato il sogno di una rete globale wifi mantenuta dagli utenti, ma rimane sempre il miglior progetto wireless esistente.

In questo quadro generale non proprio esaltante arriva un nuovo router dopo la controversa Fonera 2.0n. Ne avevo parlato su queste pagine un anno fa, evidenziando caratteristiche decisamente superiori alle precedenti fonere, ma raccogliendo nei commenti successivi molti problemi legati al chip Ralink 3052F e ai drivers non testati per il dual SSID. I problemi sono stati poi risolti ad Aprile 2010 con il firmware 2.3.6.0.

La nuova fonera è la SIMPL
[![](http://dema.tv/wp-content/uploads/2010/08/pg21.jpg)](http://dema.tv/wp-content/uploads/2010/08/pg21.jpg)

Chip Ralink RT3050F a 320Mhz, 2MB Flash(pochi!), 32 Mb RAM 1 porta WAN e 1 porta LAN, 802.11n, antenna rimovibile.

[![](http://dema.tv/wp-content/uploads/2010/08/fon2405e-top1.jpg)](http://dema.tv/wp-content/uploads/2010/08/fon2405e-top1.jpg)

Il tutto al prezzo di lancio di 39 Euro incluse spese di spedizione. Non è ancora stata pubblicizzata nello store front di shop.fon.com, ma è ordinabile a questo link [https://shop.fon.com/FonShop/shop/FPPLoginOrRegisterController?purchase=1:PRD-023](https://shop.fon.com/FonShop/shop/FPPLoginOrRegisterController?purchase=1:PRD-023)

Aspetto di riceverla al più presto da Michelangelo per riportarvi le mie impressioni a riguardo.

Foto credits: Steven Leeman [http://picasaweb.google.be/steven.leeman/2305E#](http://picasaweb.google.be/steven.leeman/2305E#)
