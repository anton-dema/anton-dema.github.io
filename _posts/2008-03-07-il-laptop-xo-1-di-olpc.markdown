---
author: dema
comments: true
date: 2008-03-07 18:37:00+00:00
layout: post
slug: il-laptop-xo-1-di-olpc
title: 'Il laptop XO-1 di OLPC '
wordpress_id: 168
categories:
- firenze
- laptop
- olpc
- one laptop per child
- wifi
- xo-1
tags:
- firenze
- laptop
- olpc
- one laptop per child
- wifi
- xo-1
---

[![OPLPC firenze](http://dema.tv/wp-content/uploads/2008/03/2316127027_e0e529b710.jpg)](http://www.flickr.com/photos/dema/2316127027/)

Stamane ero a Palazzo Vecchio a Firenze per la conferenza stampa di presentazione del progetto [OLPC Italia](http://www.olpc-italia.org) e del piccolo e ultraeconomico laptop XO-1 . C'era anche **Nicholas Negroponte** che però è rimasto solo per una breve introduzione visti i suoi millemila impegni , immagino , in ogni angolo del pianeta.

Moltissimi i ragazzi delle scuole elementari e medie presenti all'appuntamento che hanno **tempestato di domande** i relatori del progetto . La cosa che mi è rimasta più impressa , è il fatto che questi ragazzini , come potete vedere dalla foto , si sono subito buttati sul piccolo portatile , cercando di scoprirne le funzionalità , ma dopo i primi minuti lo hanno un po' trascurato . Non ne sono sicuro , ma dalle domande che hanno posto in seguito , ho rilevato una certa delusione sulle caratteristiche , al punto che un bimbo ha domandato se ci si potessero installare altri giochi , oppure come si facesse a chattare con quel coso.

Ma non c'è da meravigliarsi . I nostri **nativi digitali** sono nati con le connessioni broadband e i computer con processori da 3Ghz. Non possono considerare appetitoso un laptop come questo.

Per noi grandi invece la scoperta di alcuni elementi a supporto del progetto OLPC , come il **caricabatteria a manovella** o i pannelli solari flessibili da 5W , fino al server di classe per lo storage del lavoro degli studenti , genera molto interesse.

A me è piaciuta molto la parte wifi dell'XO-1 , <strike>seppure con qualche riserva</strike> . Da quello che ho capito la rete wireless è concepita per essere **allo stesso tempo nodo e client** , <strike>senza l'opportunità di interfacciarsi ad altre reti wireless tradizionali . Tutto questo per due motivi , il primo per permettere di creare una rete di nodi wifi per l'interconnessione reciproca e il secondo per motivi di protezione dei bambini dai contenuti sconvenienti . </strike> ma permette anche di collegarsi a [qualsiasi altro access point tradizionale.](http://wiki.laptop.org/go/Wifi_Connectivity)

<strike>Prometto che darò un'occhiata più approfondita al [wiki di OLPC](http://wiki.laptop.org/go/The_OLPC_Wiki) per documentarmi maggiormente , ma se così fosse si creerebbe una **blackbox **non interoperabile con gli standard attuali , e tutto questo anche se parliamo di un dispositivo pensato per i paesi in via di sviluppo non è bello</strike>.

Ho avuto l'opportunità anche io di provarlo dopo che i ragazzini ormai lo avevano definitivamente snobbato. Ho cercato di focalizzare l'attenzione sull'interfaccia per il lancio dei programmi e dopo i primi 30 secondi di smarrimento dovuti all'abitudine alle interfacce già esistenti , devo dire che è risultata abbastanza intuitiva , a suo modo abbastanza **Mac oriented**. Le icone per il lancio dei programmi si trovano nella parte bassa dello schermo e sono a scomparsa automatica , per farle riapparire basta puntare il mouse ad uno degli angoli dello schermo ( ricorda qualcosa ?).

Il desktop principale è una schermata che presenta una ruota con le ultime applicazioni aperte in porzioni definite del cerchio ,  l'indicatore della batteria e l'icona per lo spegnimento. Visto l'esiguo tempo a disposizione , non ho potuto fare molto altro , ma l'impressione generale è positiva.

Credo che in definitiva il progetto sia meritevole e mi aspetto un suo successo.

Per finire una nota di colore. Appena terminato l'intervento di Negroponte , [Antonio](http://) e [Antonio ](http://antoniodini.blogspot.com/)hanno avvistato una persona che con fare indifferente s'è accattato un portatilino e se l'è portato via. Io non ho visto nulla , ma tutto puo' essere.
