---
author: dema
comments: true
date: 2007-02-15 11:40:16+00:00
layout: post
slug: il-primo-albergo-con-wifi-fon
title: Il primo albergo con wifi FON
wordpress_id: 1570
categories:
- fon
- fonera
- hotel
- wifi
---

Ho in progetto di realizzare nei prossimi giorni la rete wifi in un albergo qui in Lamporecchio , precisamente a [San Baronto](http://montefiorevacanze.com/). Grazie al mirabolante sforzo di Telecom Italia che ha portato nella frazione una mini-adsl grazie al progetto [anti-digital divide](http://www.wholesale-telecomitalia.it/wsintranet/swn/537330993/adsl_cons.htm) , dovrei disporre a giorni di una linea 640/256 con MCR di 10kbs. Vista la banda estramamente esigua , e le camere da servire , il servizio che verrà erogato sarà di bassa qualità , ma sufficiente per consentire quantomeno agli ospiti di poter controllare la posta.

L'idea è di utilizzare Fon per fornire accesso mi è subito sembrata conveniente e semplice da usare. Per l'hardware utilizzerò un firewall linux , uno switch e delle fonere messe gentilmente a disposizione da Fon. Per quanto riguarda l'accesso però mi piacerebbe sollevare l'utilizzatore Alien dalla procedura di registrazione , distribuendo dei coupon prepagati con username e password. Inoltre , dal lato tecnico avrei bisogno di disabilitare la My_place criptata e fornire solo il seganle pubblico sulle fonere.

Inizierò a sperimentare nei prossimi giorni sull'inibizione della wlan crypt , vi terrò informati. Nel frattempo se qualcuno ha qualche dritta , i commenti sono come al solito ben graditi.
