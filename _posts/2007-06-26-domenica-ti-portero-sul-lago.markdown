---
author: dema
comments: true
date: 2007-06-26 06:29:07+00:00
layout: post
slug: domenica-ti-portero-sul-lago
title: Domenica ti porterò sul lago ....
wordpress_id: 79
categories:
- alcobendas
- arroyo de tejada
- fon
- fonera
- protesta
- sciopero
- sciopero fon
- wifi
---

[![swimming](http://dema.tv/wp-content/uploads/2007/06/622908451_b61f9ebace.jpg)](http://www.flickr.com/photos/dema/622908451/)

Non voglio parlare del sempre verde (?) [Fabione Concato](http://it.wikipedia.org/wiki/Fabio_Concato) , ma della singolare protesta che , [partita dal forum inglese di Fon](http://boards.fon.com/viewtopic.php?t=3311) , sta abbracciando sempre più partecipanti.

Ho già parlato del [malcontento ](http://itfonblog.wordpress.com/2007/06/20/rischio-sicurezza-fon/)che sta generando nella comunità fonera l'introduzione del sistema di **login anonimo a tempo** , in cambio della visione di una clip pubblicitaria. Quello che viene contestato a Fon è l'introduzione di un possibile rischio sicurezza , permettendo ad anonimi di sfruttare la propria connessione e inibendo al Fonero qualsiasi arma di difesa in caso di **uso malizioso o criminale** del suo hotspot da parte di terzi malintenzionati.

Ho già espresso la mia posizione a riguardo e sono **schierato decisamente con Fon** , in quanto credo che il sistema di _"prova prima di comprare"_ sia estremamente utile per far crescere i clienti o i membri Fon. Il rischio di sicurezza nel meccanismo esiste e non si può negare , e deve essere corretto al più presto.

Detto questo ,  i ribelli Foneri hanno deciso , oltre che** spegnere i loro hotspot** , di spostarli nella mappa Fon e di darsi tutti appuntamento ad Arroyo de Tejada , un lago a pochi chilometri dal quartier generale di Fon. Le **fonere balneari** sono già 253 e molte altre stanno arrivando da tutta europa.
