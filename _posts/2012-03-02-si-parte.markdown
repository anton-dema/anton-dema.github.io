---
author: dema
comments: true
date: 2012-03-02 08:33:13+00:00
layout: post
slug: si-parte
title: Si parte
wordpress_id: 1502
categories:
- viaggi
tags:
- personal
- viaggi
---

Destinazione:Mauritius. Il periodo: dall' 8 marzo al 19 marzo. Le modalità di viaggio: come al solito, raffazzonato, con nessuna informazione sul luogo che andremo a visitare, con il solo acquisto del volo aereo.

Ad essere completamente sinceri, abbiamo una buona base di conoscenza in luogo, formata in primis dal DJ David Posse, che ormai abita sull'isola da più di vent'anni e dal buon Chicco che a fine <del>febbraio</del> Gennaio 2012 ha deciso di mollare il lavoro ed andare laggiù per riposarsi e, forse, trovare la sua strada.

Ecco, trovare la propria strada. Se non hai ancora posto basi solide alla tua esistenza, sfondata la soglia dei quarant'anni, credo che tu sia di diritto asceso a persona speciale, conscia dei meccanismi indeterminati della vita e, in certo senso, illuminato. Passata una certa età ti rendi conto che quello che costruisci non ha nessuna certezza, puoi venire spazzato via in un istante e solo la cateratta della giovinezza ti impedisce di vedere questa amara realtà.

Insomma, saranno dieci giorni durante i quali cercherò di allontanare qualsiasi forma di stress e rottura di palle dal lavoro, anche se stare lontani dal web sarà molto difficile. E dal momento che non ho ancora capito se con il web ci lavoro oppure no, anche solo lanciare un browser potrebbe compromettere i buoni propositi di riposo totale.

Staremo a vedere.

[+Antonangelo De Martini](https://plus.google.com/106700489171066016161/about?rel=author)

