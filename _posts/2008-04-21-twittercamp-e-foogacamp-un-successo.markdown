---
author: dema
comments: true
date: 2008-04-21 09:13:26+00:00
layout: post
slug: twittercamp-e-foogacamp-un-successo
title: Twittercamp e Foogacamp , un successo
wordpress_id: 185
categories:
- foogacamp
- twittercamp
- venezia
tags:
- foogacamp
- twittercamp
- venezia
---

Nel post precedente avevo illustrato per punti come avrei vissuto il weekend , conciliando il [twittercamp ](http://barcamp.org/twittercamp)con una bella  girata a Venezia da bravo turista , una rimpatriata in casa dei miei genitori , delle grigliate di pesce etc etc. Questa precisazione ci vuole e la metto come mini disclaimer per la parte finale di questo post.

Dunque la novità di questo camp , almeno per me , è che **sono riuscito a trascinare ad una conferenza non conferenza anche tre persone estranee alle dinamiche di web partecipativo** . Francesco imprenditore pratese , Enrico consulente finanziario veneziano e Serena impiegata nella pubblica amministrazione di Prato.

Arriviamo al Vega alle 10 e un quarto e **ci perdiamo** nella vastità del polo , in quanto il pulman ci ferma all'incrocio di via delle industrie e via della libertà. Una volta entrato in Antares , il padiglione scelto per l'evento , rimango colpito dalla **vastità della sala , veramente troppo dispersiva**. Incontro i primi bloggers : i padroni di casa [Gigi ](http://webeconoscenza.blogspot.com/)e [Catepol ](http://www.catepol.net/), [Felter ](http://blog.felter.it/), [Matteo ](http://www.matteomoro.net/). Mi intrattengo amabilmente a chiacchierare , mentre Serena Enrico e Francesco dopo un giretto fra gli stands si siedono per ascoltare le sessioni teacherday. Il camp però non decolla , **il palco con mega-schermo è il killer dei barcamp** , come ormai sentenziato dopo BarcampTorino 2006 all'Hiroshima. Io comunque interstizio un po' , specialmente con **Ann Fu di Focus** che avevo conosciuto a Torino al circolo dei lettori ed alla cena pre-camp. Ann sta cercando qualche spunto nella blogosfera italiana , ma per ora ho il timore che abbia colto solo il lato brutto dei blogger , ossia la loro scorza non inclusiva e settaria.

Si è fatto quasi mezzogiorno tra una chiacchiera e l'altra , Serena Francesco e Enrico cominciano a sentirsi un po' gonfi. In quel mentre arrivano le sketchine [Alice ](http://www.sketchin.ch/it/blog/author/alice/), [Elena ](http://www.linkedin.com/in/elenamarchiori)e [Leonora ](http://www.lyonora.it/)accompagnate da [Smash ](http://www.smashmedia.it/)ed insieme a [Palmasco ](http://www.palmasco.blogs.com/)cominciano a progettare il foogacamp.

Il foogacamp quindi **nasce come una forca , una manca , bigia e altri cento milioni di modi di dire saltare la scuola **. Quand'è che si fa forca ? Di solito quando c'è un'interrogazione o quando fuori c'è il primo sole di primavera che riscalda prepotentemente l'aria e fa sbocciare i fiori che diffondono i primi profumi intensissimi.

Ecco per me il foogacamp è stato questo , una manca di primavera , in giro per Venezia per calli , campielli e bacari a bere spritz .

Ad ogni sosta abbiamo amabilmente conversato , ci siamo raccontati i nostri aneddoti , i nostri punti di vista , non necessariamente legati alla vita sul web . Insomma abbiamo vissuto un meraviglioso pomeriggio assieme. Poi verso le quattro , ci hanno raggiunto anche [Pietro e Silvia](http://www.googlisti.com/) googlisti , [Tommaso ](http://tommaso.tumblr.com/)ed un altro ragazzo di cui non ho colto il nome ,mi dispiace.

Alla fine il riassunto della giornata è stato uno stupendo Enrico che ci ha detto che cosa aveva capito di Twitter.

[youtube=http://www.youtube.com/watch?v=oxhloT11zf8]

Mi dispiace che Palmasco abbia prodotto un [post velenosetto contro Gigi](http://palmasco.blogs.com/palmasco/2008/04/fooga-camp.html) , perché io voglio credere che Cogo abbia fatto del suo meglio per combinare istituzioni e blog in questa due giorni del VenetoExpo2006.

Finisco con la **sentenza suprema di mio padre** , che dopo aver guardato i video della giornata , alla mia domanda "Che ne pensi dei bloggers ?" mi ha risposto "Go visto solo dei fioi che 'ndava in giro e se ciavava dei sprizeti ! " ( ho visto solo dei ragazzi che andavano in giro a bere spritz ).
