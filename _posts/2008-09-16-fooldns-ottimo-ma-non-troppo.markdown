---
author: dema
comments: true
date: 2008-09-16 02:31:23+00:00
layout: post
slug: fooldns-ottimo-ma-non-troppo
title: Fooldns. Buono ma non troppo
wordpress_id: 351
categories:
- analisi
- considerazioni
- recensioni
tags:
- fooldns
- internet
- pubblicità
---

Non sono potuto rimanere per l'intervento di [Matteo Flora](http://lastknight.com) domenica all'[advcamp](http://barcamp.pbwiki.com/advcamp) ma l'ho incontrato al bar mentre preparava le slides e gli ho chiesto un invito per provare [fooldns](http://fooldns.com).

Il servizio funziona a meraviglia ed è anche una scheggia. Ecco qui sotto la velocità di risposta del dns sulla risoluzione di repubblica.it su diversi provider sotto connessione ngi.

Cliccare sulle immagini per ingrandire

[gallery]

Da una semplice prova pratica emerge che  **fooldns ****risponde più veloce di tutti** e in più si comporta esattamente come adblock , filtrando tutti gli ads.

Inoltre nella policy di fooldns al contrario di quella del nostro provider che non ci dice come tratterà i dati relativi alla nostra connessione , per esempio , sta scritto a chiare lettere che non serberanno i log del dns per più di 90 minuti e non rivenderanno i dati a terze parti.

**Fooldns però non è un'azienda filantropica** e quindi deve fare profitto . Per questo ha pensato di **servire un banner pubblicitario per pagina**.

Questo  è il grosso punto debole .

Se scelgo di cambiare i dns del mio provider con quelli di fooldns è perché non tollero la pubblicità tout-court . Questo significa che non sono disposto a vedere niente altro che il contenuto che ho cercato.

So benissimo che esistono meccanismi di filtro a livello client per ottenere lo stesso risultato ma sono disponibili al momento solo per Firefox e Safari (Opera?). In più questi meccanismi rallentano le performance di navigazione.

Insomma , io sarei subito disposto a fare un abbonamento da 20 euro annui a fooldns per liberarmi di tutta la pubblicità e dalla profilazione a scopi di marketing.

Tu lo faresti ?
