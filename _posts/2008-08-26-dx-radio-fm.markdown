---
author: dema
comments: true
date: 2008-08-26 07:51:12+00:00
layout: post
slug: dx-radio-fm
title: 'DX radio fm '
wordpress_id: 310
categories:
- radio
tags:
- dx
- fm
- radio
---

Ieri sera tornando a casa e smanettando un po' con la sintonia della radio sono riuscito ad ascoltare in maniera quasi perfetta [NRJ Hit Music Radio](http://www.nrj.fr/radio/frequences) , un network francese in FM.

La sintonia è a**vvenuta sui 100.8 MHz **, frequenza  libera per quanto riguarda la piana della valdinievole , ma stritolata da due colossi : **Radio Deejay sui 100.6 e RTL 102.5 sui 100.9**

Da una ricerca su internet ho scoperto che il relay in questione dovrebbe essere situato dalle parti di Bastia , presumibilmente ad una altura di 850 metri .

![](http://dema.tv/wp-content/uploads/2008/08/tratta1.jpg)

Si tratta di un **tragitto in linea retta di circa 175 Km** , vediamo il calcolo della portata ottica :

tratto da [pagaiare.it](http://www.pagaiare.it/main/portata.htm)


<blockquote>Per calcolare la massima distanza a cui un oggetto è visibile si applica la seguente formula:

> 
> ![](http://dema.tv/wp-content/uploads/2008/08/formdist.gif)
> 
> 

dove **D** è la distanza massima di visibilità , **hA** e **hB** sono le altezze  dell'osservatore e dell'oggetto osservato sul livello del mare.

La costante **K** vale 3,569 se **D** è espresso in km e  **hA** , **hB** sono espressi in metri</blockquote>


Abbiamo detto che presumibilmente il trasmettitore è posto ad una altitudine di 850 metri sopra il livello del mare e visto che che ho iniziato a captare la stazione attorno ai 200 metri slm calcoliamo la distanza percorsa dal segnale radio :

√850 = 29,15 ; √200 = 14,14

D = 3,569 * (29,15+14,4)

**D= 155,42 Km **

Dovremmo esserci teoricamente con la portata limite del segnale radio propagato in linea retta.

Erano le 19.20 circa e quindi forse una spintina puo' essere stata data da un particolare caricamento della ionosfera negli strati più bassi.

Ah , per la cronaca NRJ radio non è niente di che , una hit radio giovanilistica con gusti transalpini :)
