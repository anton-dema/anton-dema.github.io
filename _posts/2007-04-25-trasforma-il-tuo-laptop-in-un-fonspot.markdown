---
author: dema
comments: true
date: 2007-04-25 07:48:23+00:00
layout: post
slug: trasforma-il-tuo-laptop-in-un-fonspot
title: Trasforma il tuo laptop in un Fonspot
wordpress_id: 46
categories:
- 3g
- fon
- fonspot
- hsdpa
- internet mobile
- sharing
- wifi
---

Sono stati rilasciati oggi , rigorosamente in beta , due script , uno per mac e uno per linux , che consentono , una volta installati di trasformare al volo il vostro **laptop in un hot spot FON.**

[Li potete scaricare da qui. ](http://spanish.martinvarsavsky.net/download/fonspot/)

In maniera molto semplice , forzano la scheda wireless o airport ad operare in AP mode , installano il demone chillispot e scrivono delle regole di netfilter per indirizzare correttamente il traffico IP.

Nella pagina del blog di [Martin Varsavsky](http://spanish.martinvarsavsky.net/download/fonspot/)  non ci sono avvertenze o istruzioni particolari , ma io nutro più di qualche dubbio circa il **funzionamento immediato** , specialmente per la versione linux , a meno che l'installante non abbia **buone conoscenze di linux** stesso.

Comunque sia , questi script sono pensati per dare connessione wifi temporanea e limitata nel tempo in ambienti dove non è possibile collegare una fonera.

Pensiamo idealmente ad un **viaggio** in treno , dove voi o un vostro amico disponete di una connessione **3G o [HSDPA](http://it.wikipedia.org/wiki/HSDPA)** , grazie al software Fonspot, potete condividere durante il viaggio la connessione e distribuirla via wifi. Brillante no?

Diversamente , se siete in possesso di un computer linux fisso o un imac/mini/pro , potete pensare di usare gli script fonspot per unirvi al movimento Fon senza dover acquistare nessun hardware supplementare.

In questo caso comunque , io opterei per una soluzione più [stabile](http://it.fon.wikia.com/wiki/Router_fon_fatto_in_casa).

via [Martin Varsavsky](http://spanish.martinvarsavsky.net/fon/aquieres-ser-un-fonspot-andante.html)
