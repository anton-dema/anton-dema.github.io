---
author: dema
comments: true
date: 2008-11-27 11:42:41+00:00
layout: post
slug: the-place-where-i-belong
title: 'The Place Where I Belong '
wordpress_id: 556
categories:
- personal
tags:
- lido di venezia
- memorie
---

![](http://dema.tv/wp-content/uploads/2008/11/1409943119_8c2b13bc56.jpg)

Credits [Beat Nik](http://www.flickr.com/photos/beatpiknik/1409943119/) via Flickr

Oggi sono capitato per pura serendipità nel gruppo [Lido di Venezia](http://www.flickr.com/groups/lidodivenezia/) su Flickr . Le immagini riescono a compiere una magia stupenda facendoti viaggiare indietro nel tempo sul filo della memoria . Memoria che è sempre stata per me un affilato strumento per sopperire ad alcune mancanze di intelligenza in alcune branche.

Beh , insomma , seduto alla mia scrivania , durante i 20 minuti dedicati alla rete dalle 12.20 alle 12.40 mi sono tornati alla mente i periodi della mia infanzia . Per la precisione si sono materializzate davanti a me le immagini della primavera al Lido di Venezia , quando avevo circa 12 anni e scorrazzavo tutto il giorno avanti e indietro per le strade della mia isoletta felice .

Un sogno ad occhi aperti con immagini dai colori vivissimi . Il rosso della mia bicicletta da cross , il verde delle foglie dei platani lungo il canale del Casinò in via Candia , il blu intenso del cielo contrapposto al beige delle dune di sabbia negli stabilimenti ancora chiusi ma frementi di attività per i preparativi alla stagione in arrivo .

Le partite di calcio ai giardinetti del Casinò , dove la natura aveva già predisposto i pali delle porte con dei maestosi alberi distanziati fra loro di quei tre o quattro metri , le battaglie con le fionde caricate a bacche di oleandro , i percorsi in bici sulle piste del minigolf in abbandono.

E poi alla fine della giornata , il ritorno da mia madre che lavorava all'Isola d'oro come cassiera , costeggiando il lungolaguna con un cielo fiammeggiante come quello della foto qui sopra.

Poi mi sono svegliato , è finito il tempo dedicato alla rete e quest'oggi anche ai ricordi.
