---
author: dema
comments: true
date: 2010-02-16 08:16:06+00:00
layout: post
slug: ich-bin-ein-sybeller
title: Ich bin ein Sybeller
wordpress_id: 986
categories:
- sharing
tags:
- censura
- fotografia
- john ashfield
- wordpress.com
---

Hey wordpress.com folks, censor also this.


<blockquote>

> 
> **John Ashfield  ADV: pleeease!**
> 
> 
Quando scrivo di qualcosa che non mi piace so essere particolarmente acida.

Questa è una di quelle occasioni.

Parliamo delle campagne stampa di John Ashfield che mi sorbisco costantemente in quanto lettrice di XL.

Compro il voluminoso giornale e mi ritrovo a fissare quelle che possono esser catalogate tra le più sgraziate pubblicità mai viste.

John Ashfield è una marca d’abbigliamento che s’appoggia su una ben costruita brand image: produce un vestiario (e relativi accessori) che si rivolgono a un pubblico giovane, tra i 23 e i 35 anni (secondo la mia percezione) rievocando l’atmosfera dello sport, in particolare del cricket e del golf.

Quindi viene in mente Londra, i tornei tra prati verdi perfettamente tagliati e una certa noblesse d’animo.

Niente male per un’azienda della provincia di Forlì e Cesena, insomma.

Quando ho scoperto questo piccolo particolare mi son meravigliata.

Non apprezzo molto lo stile che questa marca propone, un casual sui toni del blu, del beige e del verde, ma ammetto d’esser affascinata da certe iconografie (come l’uso di stemmi) e dalle camicie dai sobri ma inconsueti dettagli, cose che John Ashfield mostra in ogni collezione.

Comunque, torniamo alle campagne stampa.

Questo mese sulla quarta di copertina di XL si può ‘ammirare’ la pubblicità in questione della collezione primavera/estate 2009.

Rappresenta due modelli (sempre gli stessi da qualche stagione) su un campo da golf.

> 
> ![](http://dema.tv/wp-content/uploads/2010/02/john11.jpg)
> 
> 
Rabbrividisco.

1) Le fotografie dei modelli non sono a fuoco. Oltretutto le loro figure sono scontornate male. E la sovrapposizione del ragazzo sulla ragazza è pessima: si vede che non son stati fotografati insieme: lei pare sproporzionata rispetto a lui;

2) Che razza di fotografia hanno scelto come sfondo? Siamo in Svizzera? Cosa sono quelle casette che si vedono a sinistra? Le luci inoltre non combaciano: mentre i modelli son illuminati da riflettori frontali, nella fotografia di sfondo il sole cade da destra. Insomma, gli elementi si fondono alla grandissima! Eh!

3) Che espressione ha il modello? Terrorizzata? E’ colto di sorpresa? Sempre meglio della modella che pare pensare ‘Che ci sto a fare qui?’.

4) Marchio e logo. Penso siano stati realizzati con Paint, più o meno. Kitch a dir poco. Il font usato, oltretutto, è stra-usato e non centra assolutamente niente.

Signor John Ashfield, please!

Change!</blockquote>


Questo post di [Sybelle ](http://altezzosa.wordpress.com/)è stato rimosso da wordpress.com forse su pressioni della casa di abbigliamento citata, forse non solo per il contenuto del post ma anche dei commenti (consultabili sulla [cache di google](http://209.85.135.132/search?q=cache:9RVvanrV_5sJ:altezzosa.wordpress.com/2009/04/05/john-ashfield-adv-pleeease/+altezzosa+john+ashfield&cd=1&hl=it&ct=clnk&gl=it&client=firefox-a) o in [formato raw](http://dema.tv/wp-content/uploads/2010/02/commenti%20sybelle.txt), nel caso la cache venisse pulita).

Questo è inaccettabile e in qualità di cliente di wordpress.com mi sento in dovere di diffondere ed esortare tutti quelli che fanno uso di questa piattaforma di blogging di ripubblicare il post di Sybelle.
