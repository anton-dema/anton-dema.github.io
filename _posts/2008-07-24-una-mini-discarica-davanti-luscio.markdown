---
author: dema
comments: true
date: 2008-07-24 07:28:37+00:00
layout: post
slug: una-mini-discarica-davanti-luscio
title: 'Una mini discarica davanti l''uscio '
wordpress_id: 252
categories:
- personale
tags:
- discarica
- educazione civica
- personale
- rifiuti
---

[![](http://dema.tv/wp-content/uploads/2008/07/discarica1.jpg)](http://dema.tv/wp-content/uploads/2008/07/discarica1.jpg)

Mi rendo conto che ultimamente sto scrivendo post che si possono meravigliosamente annoverare tra le folte schiere del _who cares_.

Questa mattina mi preme evidenziare un piccolo problema che sta crescendo di giorno in giorno. Scrivendone qui sul blog , magari potrebbe servire per lasciare una testimonianza e una cronaca visibile a tutti e chissa mai se possa servire a smuovere chi di dovere. E' ovvio che sono conscio che tutto questo possa annoiare gli abbonati a questo feed e me ne scuso ma potete sempre terminare qui la vostra lettura.

Il luogo : [Lamporecchio via del Lavoro 49](http://maps.google.it/maps/ms?ie=UTF8&hl=it&msa=0&msid=105042721545293526217.000452bf60361f1d40501&ll=43.811235,10.902128&spn=0.005714,0.007575&z=17) , presso i cassonetti di PubliAmbiente e proprio davanti l'ingresso degli [uffici dove lavoro](http://blog.demaitalia.com).

E' una zona isolata , lontana dal centro urbano . Gli unici fabbricati nelle vicinanze sono dei capannoni industriali abitati solo durante il giorno.

Nelle foto che ho scattato ieri (23 Luglio 2008 ) si possono notare** tubi in PVC e onduline in [eternit](http://it.wikipedia.org/wiki/Eternit) **, presumibilmente composte da amianto e quindi notoriamente cancerogene . Ma non è tutto . Periodicamente si possono trovare materassi e reti , rifiuti ingombranti  come televisori , frigoriferi e lavatrici , materiali ferrosi e residui di calcinacci in muratura , fusti metallici , batterie di auto. In poche parole una mini discarica abusiva vera e propria.

[gallery]

Personalmente ho sempre segnalato alla polizia municipale del comune di Lamporecchio la situazione , ma **non ho mai ricevuto delle risposte convincenti** , ne' notato un maggiore controllo della zona . Quando ho colto sul fatto chi stava scaricando mi sono esposto in prima persona intimando di non farlo ed ho **ricevuto anche insulti e minacce**.

Mi sono stufato. Ieri ho chiamato la Guardia Forestale che è venuta a fare un sopralluogo e mi ha assicurato che agirà di conseguenza. Stamattina inoltre chiamerò ancora una volta la polizia municipale e scriverò una lettera al sindaco , spiegandogli la situazione.

Apro quindi un mini thread su questo blog con la tracciatura dell'evoluzione della mini-discarca davanti l'uscio.

Per gli abbonati taggerò i titoli con [mini-discarica] così potrete saltare a pie' pari la lettura se non è di vostro interesse :)

To be continued......
