---
author: dema
comments: true
date: 2008-02-08 14:06:22+00:00
layout: post
slug: 10-tips-per-un-perfetto-peru-gringo-trail
title: 10 tips per un perfetto Perù gringo trail
wordpress_id: 158
categories:
- arequipa
- ballestas
- cuzco
- ica
- lago titicaca
- lima
- nazca
- paracas
- perù
- puno
tags:
- arequipa
- ballestas
- cuzco
- ica
- lago titicaca
- lima
- nazca
- paracas
- perù
- puno
---

Sono appena tornato dal Perù . Un viaggio fantastico che consiglio a tutti . Siccome il dema fon blog è un blog tecnico senza troppi fronzoli e velleità intellettualoidi, vi spiattello 10 tips per fare un gringo trail (cuzco - titicaca - arequipa - nazca ) senza intoppi .



	
  1. **Arrivo a Lima **.
Cercate di prenotare dall'Italia una sistemazione a Lima . Cercatela a **Miraflores o a Barranco** . Se qualcuno vi viene a prendere all'aereoporto ancora meglio . Altrimenti contrattate il prezzo del taxi e fatevi fare una tariffa da 20 soles . Se non riuscite a cambiare all'aereoporto 10 dollari sono sufficienti.
**IMPORTANTE** lasciate pure a casa euro e carte di credito e **partite con una buona scorta di dollari usa**.

	
  2. **Primo giorno a Lima** .
La città è una caotica megalopoli del sudamerica , piena di smog e confusione. Non direi che è pericolosa , ma se vi distraete un attimo sono sicuro che vi fottono tutto.
Visitate **Lima Centro** con Plaza de Armas e vie limitrofe , il quartiere di **San Isidro** , **Miraflores e Barranco**.
**Contrattate sempre il prezzo del taxi** e se non è dell'ordine di 1 o 2 soles a cuadra chiedete ad un altro.
Se avete bisogno di un conforto occidentale recatevi in un non-luogo come il centro [LarcoMar](http://www.larcomar.com/) o il [Jockey Plaza](http://www.jockey-plaza.com.pe/).
Prenotate i **biglietti aerei per il Cuzco** su internet [www.lan.com](http://www.lan.com) o in una qualsiasi agenzia

	
  3. **Cuzco **
Arrivate al mattino alle 11 circa . Da Lima cercate di prenotare l'hostal [El Balcon Inn](http://www.balconcusco.com/en/) +51 84 236738 , parlate con Dani e chiedete anche che Martin vi venga a prendere all'aereoporto.
Lo stesso Martin provvederà a **proporvi le attività da fare al Cuzco**.
**IMPORTANTE** il primo giorno non fate i gaglioffi e cercate di **muovervi lentamente** , ciondolate un po per Plaza de Armas e girottolate nei vicoli limitrofi. Bevete te di coca , masticate foglie di coca , ma se proprio il mal di testa non ne vuole sapere di lasciarvi , prendetevi una bella tachipirina che vi farà sparire ogni affanno (medicina occidentale 1 - metodo inca 0) .
I giorni da passare al Cuzco sono quattro o cinque.
Il primo giorno **riposo assoluto** , il secondo tour della città (Saqsaywaman - Qoricancha - Puka Pukara - Qenko - La Catedral) , il terzo visita alla valle sacra (Pisac - Urubamba - Ollantaytambo - Chinchero ) , quarto e quinto giorno Machu Picchu.

	
  4. **Machu Picchu** .
Meraviglia del mondo visitatissima e carissima . Il **biglietto di ingresso costa 120 soles** , il treno una cinquantina di dollari .
Insomma per raggiungere Machu Picchu preparatevi a sborsare un centinaio di dollari. Ma ne vale la pena. Come accennato sopra vale la pena dormire una notte ad Aguas Calientes per poi salire a Machu Picchu la mattina presto e magari tentare la scalata a Wayna Pichu.

	
  5. **Puno e Lago Titicaca**.
Dal Cusco a Puno potete prendere un bus della [first class](http://www.perucusco.com/bus_first_class_cusco_puno.htm) che vi porterà a destino in un viaggio confortevole , fermandovi in posti interessanti come **Roqchi , la Raya e Pukara**.
A Puno però arrivate alle 17.00 e la **ricerca dell'hotel puo' essere difficoltosa** .
Io sono stato in una pessima stamberga (hotel Vargas evitatelo ! ) , ma girottolando per la città ho visto buoni hostales (almeno da fuori ) in Grau o nel perimetro di Plaza de Armas.
Fissate un tour per il giorno successivo per il Lago Titicaca. **Le isole degli Uros sono state una delusione** , sembrava di stare a magic kingdom , l'isola di Taquile molto meglio.
Potete anche pernottarvi se volete , ospitati da una famiglia del luogo (unica opzione , non ci sono alberghi o posadas).

	
  6. **Trasferimento da Puno ad Arequipa**.
Qui avete due opzioni : partire alle 4.00 AM e arrivare alle 9.00 AM o partire il pomeriggio .
La compagnia di bus è la **Julsa  **che **non è assolutamente all'altezza** della [Cruz del Sur](http://www.cruzdelsur.com.pe/).
L'autobus anche se è denominato come servizio imperial è un po scassato e sporchetto , ma quando lo prenderete sarete già alla prima settimana di Perù e non vi farà effetto più di tanto.
Il viaggio di notte è molto elettrizzante per il **passaggio dall'infernale Juliaca** della quale però fortunatamente le tenebre oscurano le evidenti miserie.
Se riuscite a svegliarvi all'alba il **paesaggio per arrivare ad Arequipa è mostruosamente bello** , con deserti di pietre e vulcani selvaggi incappucciati dalle nevi eterne.

	
  7. **Arequipa**.
Soggiornate a [Los Balcones de Moral y Santa Catalina](http://www.balconeshotel.com/index.html) , incantevole hotelito a solo una cuadra da Plaza de Armas e il Monasterio de Santa Catalina.
E' economico , solo 30 dollari per una tripla anche se un po rumoroso nelle camere affacciate sulla strada.
Il primo giorno come al solito girottolate un po per la città.
Presso la [Casa de mi Abuela](http://www.lacasademiabuela.com/) , nel giardino fissate un tour del Canyon del Colca. L'agenzia che si chiama non a caso "il giardino" propone una due giorni , una notte con un pulmino comodo da massimo 6 persone. Sono affidabilissimi andate li ad occhi chiusi +51 54 221345.
Il pernottamento invece che nella poco invitante Chivay , viene offerto nel villaggio di Coporaque alla [Casa de Mamayacchi](http://www.lacasademamayacchi.com/). Incantevole !

	
  8. **V****erso la costa** .
Qui io e i miei compagni abbiamo scelto la via più liscia , ovvero tornare a Lima con l'aereo e poi spostarci verso Paracas con il bus.
Questo perchè **la nostra mafia ci ha fornito uno splendido appartamentino a Barranco** che ci ha permesso di depositare i bagagli e viaggiare verso la costa solo con degli zainetti.
In alternativa potete prendere la Cruz del Sur **da Arequipa per Ica** e succesivamente Nazca e Paracas e terminare il viaggio a Lima.

	
  9. **Paracas e Islas Ballestas**.
Il posto è stato massacrato dal [terremoto dell' agosto 2007](http://it.wikinews.org/wiki/Forte_terremoto_in_Per%C3%B9,_bilancio_catastrofico) .
**L'hotel Paracas** , sul quale avevamo puntato per trascorrere almeno due giorni a bordo piscina in costume  , **è completamente distrutto** e quindi abbiamo dovuto ripiegare sulla Posada del Libertador.
**A Paracas contattate Joel  +51 569449409** .
Joel è un **giovanotto intraprendente** che a soli 20 anni ha già lavorato nelle navi da crocera di mezzo mondo ed è stato anche su navi italiane , quindi **parla benissimo l'italiano** e si preoccuperà di tutto.
Non mancate di vedere oltre alle **isole Ballestas** la riserva di Paracas con il suo deserto pietroso dai colori rosso , ocra , nero .
La scogliera conosciuta come **"la catedral" è crollata** dopo l'ultimo terremoto e le crepe del sisma lungo tutta la scogliera sono impressionanti.

	
  10. **Tip cumulativo**.
Non fatevi impressionare dal primo impatto . **
Il Perù è un posto sicuro** , al massimo vi fregano la borsa se non state attenti , tanto non avevate messo dentro i soldi , il passaporto e il biglietto di ritorno vero ?
Lasciate a casa lo stress della puntualità , **i bus partono sempre** , ma non all'orario prestabilito.**Gli aerei sono come il bus** , ci sono 4 voli al giorno , ma se non li pienano li cancellano.
I cellulari prendono anche nei posti più sperduti. **Compratevi una ricaricabile movistar o claro** e caricate 10 soles , poi da un locutorio o via mail comunicate il vostro numero peruviano a familiari e amici . **Potrete farvi chiamare a 25 centesimi di euro al minuto** tramite voipstunt o skype.
Internet è in ogni dove con connessioni rapide dell'ordine del megabit al secondo (siamo riusciti a vedere su youtube la doppietta di Pato al Genoa fluidissima e senza intoppi ) e costa solo 1 sol all'ora (venti centesimi di euro)


Bene , spero che questi tip possano essere utili per chi ha intenzione di intraprendere un viaggio in questo **paese straordinario per cultura e fascino**. Se avete qualche domanda , i commenti sono come al solito benvenuti.

Se poi siete veramente masochisti , potete vedere lo slide show delle 699 (and growing) foto sul mio [flickr](http://www.flickr.com/photos/dema/sets/72157603869669305/show/).

Adios.
