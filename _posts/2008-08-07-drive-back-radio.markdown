---
author: dema
comments: true
date: 2008-08-07 20:28:13+00:00
layout: post
slug: drive-back-radio
title: 'Drive back radio '
wordpress_id: 276
categories:
- chiacchiere
tags:
- diego
- gianluca neri
- la pina
- lalaura
- radio
- radio 2
- radio deejay
- scatole cinesi
---

In questi afosi giorni d'agosto il lavoro in ufficio non è così pressante e riesco a fare ritorno a casa ad un orario umano.

Durante il tragitto ufficio - casa posso quindi sintonizzare la radio anche in macchina per una trentina di minuti. Se durante il giorno dalla mia fida [Grundig Satellit 3000](http://www.classic-worldband.com/pages/1970/grundig_satellit_3000.htm) la sintonia non si schioda da Radio Capital , al mio ritorno mi va di ascoltare un po' di chiacchiericcio dopo tanta musica .

La scelta non è così ampia , in quanto in fascia oraria 18-20 non ci sono molti programmi di talk&music e sostanzialmente ricade su due programmi : Pinocchio con Diego e La Pina , radio deejay e Scatole Cinesi con Gianluca Neri e LaLaura , radio due.

I primi sono veramente insopportabili , dopo un minuto d'ascolto ti verrebbe di irrompere nello studio ed incendiarli con un lanciafiamme , entrambi.

Tutta un'altra storia per [Scatole Cinesi ](http://scatolecinesi.blog.rai.it/). Gianluca e Laura sono simpatici , il programma è pieno di spunti interessanti , curiosità e collegamenti.

Insomma , il mio drive back definitivo , purtroppo limitato ad agosto , va in onda su radio due.
