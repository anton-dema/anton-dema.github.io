---
author: dema
comments: true
date: 2012-02-09 11:53:02+00:00
layout: post
slug: new-balance-993-fresh-out-of-the-box
title: New Balance 993 Fresh Out Of The Box
wordpress_id: 1483
categories:
- recensione
tags:
- '991'
- '993'
- new balance
- scarpe
- sneakers
---

Questo è un post in puro stile fanboy che neanche quelli che mettono le tende davanti all'Apple Store prima che esca il nuovo iPhone.

Dopo tre anni di continuato uso – e per continuato intendo che non le ho mai levate di dosso, se non per metterle in lavatrice ed aspettare che si asciugassero – le mie New Balance 991 comprate a New York nel 2009, hanno cominciato a mostrare il segno del tempo. La tomaia in nylon mesh presenta dei buchi poco decorosi, anche se gli conferiscono un aspetto vissuto che non nascondo ha i suoi lati affascinanti. Come ovviare al problema? Semplice, ricomprare un altro paio di 991.

Nell'era dello shop online pervasivo, dell'offerta molto superiore alla domanda, pensavo di non avere nessun problema a reperirle. Mi sbagliavo. Nel canale retail sul territorio, qui in Italia,[ New Balance](http://www.newbalance.com/) ha deciso di distribuire la linea 991/993 – sì, anche 993, perché nel frattempo il modello ha subito un fork, prendendo una nuova numerazione di modello ed un impoverimento dell'articolo, secondo me — solo attraverso i negozi di abbigliamento, di quelli fighetti. La morale della favola è che in tutti i negozi che ho visitato durante il periodo dei saldi  — 200 euro a prezzo normale mi sembrava troppo — nessuno aveva il mio numero, o se lo aveva, non aveva il colore che volevo io, ossia grigio chiaro, il solo colore per le 991/993.

Cerco online, allora. Il deserto dei tartari: solo uno shop online, [zalando.it](http://www.zalando.it/new-balance-mr993gl-scarpa-running-grigio-ne242a004-102.html) ha delle 993 a 139.95 euro. Rimugino, calcolo — solo il 30% di sconto, vabbeh — e poi acquisto.

Ed eccole qui, appena estratte dalla scatola, bellissime.

[![](http://dema.tv/wp-content/uploads/2012/02/nb993_21.jpg)](http://dema.tv/wp-content/uploads/2012/02/nb993_21.jpg)

Come ho detto prima, la 993 è stata privata, impoverendola, degli inserti shock absorb nel tallone e in prossimità del mignolo, ma le linee, la forma e i materiali sono rimasti invariati. Come tutte le New Balance di fascia alta destinate al mercato europeo sono Made in UK e la cura nei dettagli è impeccabile. Cuciture precise, nemmeno una sbavatura di mastice che sia una, veramente ben fatte.

[![](http://dema.tv/wp-content/uploads/2012/02/nb993_31.jpg)](http://dema.tv/wp-content/uploads/2012/02/nb993_31.jpg)

La cura della taglia è come al solito approssimativa. Io porto un 43 preciso, ma per avere una calzata ottimale ho dovuto prendere il 44 e ½. Questo è un vizio di molti produttori di sneakers. Ricordo che una volta per avere la calzata giusta su un paio di adidas, dovetti comprare il 46 e ½.

[![](http://dema.tv/wp-content/uploads/2012/02/nb993_41.jpg)](http://dema.tv/wp-content/uploads/2012/02/nb993_41.jpg)


Ora le 993 sono nuovamente ai miei piedi, senza buchi vintage e pronte ad affrontare con me altri tre anni di strada. Dopo di che, spero che anche qui da noi ci si possa costruire le proprie [custom 993](http://www.shopnewbalance.com/custom/style/US993M1?&CZ01B010101&CZ02B020309&CZ03B030201&CZ04B040201&CZ05B050201&CZ06B060201&CZ07B070201&CZ08B080201&CZ09B090201&CZ10B100412&CZ11B111101&CZ12B120501&CZ13B130201&CZ14B140412&CZ15B150409&CZ16B160601&CZ17B170601&CZ18B180710&CZ19L190809&CZ20R190809&CZ21B200809), come possono fare negli Stati Uniti.


[+Antonangelo De Martini](https://plus.google.com/106700489171066016161/about?rel=author)
