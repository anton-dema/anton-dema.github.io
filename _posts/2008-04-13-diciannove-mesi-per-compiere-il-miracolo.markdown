---
author: dema
comments: true
date: 2008-04-13 10:13:53+00:00
layout: post
slug: diciannove-mesi-per-compiere-il-miracolo
title: 'Diciannove mesi per compiere il miracolo '
wordpress_id: 182
categories:
- fon
- wifi
tags:
- break-even
- fon
- investment
- venture capital
- wifi
---

[Martin Varsavsky ](http://english.martinvarsavsky.net/investments/fon-raises-95-million-in-tough-markets.html)nel suo blog illustra in maniera assolutamente trasparente la situazione finanziaria di FON.

Gli ulteriori 9.5 milioni di dollari di finanziamento , ricevuti da [Coral Capital Management](http://www.coralcm.com/) garantiranno a FON ancora **un anno e mezzo circa di operatività** prima di raggiungere il Break-even previsto per la fine del 2009.

In questi diciannove mesi FON dovrà lanciare il servizio in Russia e consolidare il network wifi in tutto il mondo per arrivare al profitto.

Io la vedo dura per una serie di motivi .

Il principale è l'**affidabilità del network** . Tutti abbiamo provato FON sul campo e sappiamo quanto siano inaffidabili le mappe . L'user generated network è un'idea meravigliosa , ma ingestibile in maniera centrale. Se il gestore del nodo decide che quando è fuori casa non vuole nessun apparecchio acceso e stacca la corrente , noi perdiamo l'accessibilità all'hotspot . Se la sua adsl è giù , noi perdiamo l'accesso. Se decide di mettere l'hotspot in cantina ché tanto il segnale dentro le mura di casa arriva , niente social wifi. E così via.

Un altro motivo è la **difficoltà di accesso** una volta trovato il segnale. Sto parlando sia di difficoltà di immissione di username e password da dispositivi mobili dotati di accesso wifi , per via di un captive portal non pensato per le basse risoluzioni degli smartphone , sia su un farraginoso metodo di acquisto dell'accesso.

Determinante motivo infine è la **delusione dei foneros Bill **sull'entità delle revenues percepite da connessioni Alien  che li puo' portare a disattivare i loro hotspot. Personalmente in quasi un anno e mezzo , non ho ancora trovato testimonianze di Foneros soddisfatti del rendimento del loro Fonspot . Anche la mia esperienza di Bill , nonostante abbia coperto una struttura ricettiva , è abbastanza deludente; ho venduto solo cinque one day passes e un five-days per un totale di poco meno di dieci euro.

Ho una grande stima di Varsavsky e lo credo capace di poter rimettere in piedi questo movimento e di riuscire a trovare la strada giusta per conciliare business e community.

Non sarà facile , quindi un in bocca al lupo a Fon.
